# Mitt sommaräventyr
En repetitionsuppgift i programmering med fokus på variabler, selektion, iteration och metoder.
## Uppgift
Din uppgift är att konstruera ett enkelt textäventyr. Berättelsen ska koppla till något du upplevt i sommar. Sommarjobb, semester eller bara något du upplevt eller funderat på.

### Textäventyr
Ett textäventyr är en berättelse som spelaren kan påverka via val. Efter varje del av berättelsen får spelaren göra val som påverkar fortsättningen. Den enklaste formen är ett soloäventyr där varje val leder till en speciell fortsättning. I analog form blir det en bok där varje kapitel avslutas med ett val som leder till en fortsättning i ett annat kapitel.

### Fördjupning
Som en fördjupning kan du lägga till villkor. Till exempel kan vissa val bara vara möjliga om andra saker redan är gjorda. Du kan bara låsa upp dörren om du hittat nyckeln i skogen.

## Omfattning
Kravet är att det finns minst parallella historier och minst 5 olika delar av din berättelse. Det är en programmeringsuppgift så din berättelse behöver inte vara utförlig och nyanserad...

Ni får 4 lektioner att arbeta med detta.

## Struktur
Ni ska skriva programmet uppdelat i metoder för de olika delarna. Berättelsen kan lagras uppdelat i en array av strängar, likaså valen. Index i arrayen blir kapitelnumren och varje val leder till ett nytt index, alltså ett kapitel. Enklast är att jobba med samma antal val i varje kapitel. Om ni vill kan ni skapa klasser, det blir enklare om ni vill göra en mer varierad berättelse men är inget krav.

Ni kommer att behöva en variabel som bestämmer var i berättelsen spelaren är, den kopplar till en del av berättelsen och de val som kan göras.

## Inlämning
Ni ska göra er första commit till repot idag, repot skapas så fort ni accepterar uppgiften.